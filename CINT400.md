# DKHOS - Cyber Intelligence 400 - Çözüm

400 puanlık Cyber Intelligence sorusu "Pelinsu acaba Hollanda'dan kalkıp savaş bölgesine doğru gitmiş olabilir miydi ? Buraları iyi bilen birilerini araştırmak gerekecek ..." şeklindeydi, sorunun hemen altında da joinchat/AAAAAESbwxmZjRyggLlfqA şeklinde bir ifade yer alıyordu. Bu ifade de bize bunun bir URL'nin parçası olabileceğini düşündürdü.

Google arama motorunda inurl:/joinchat/ şeklinde arama yapıldığında bu ifadenin Telegram uygulamasında grup konuşmalarına davet için kullanılan URL yapısının bir parçası olduğu sonucuna varıldı.

<img src="https://github.com/gyrfaIcon/DKHOS/blob/master/1.png" alt="Google arama" />

Çıkan sonuçlara dayanarak https://t.me/joinchat/ adresinin sonuna sorunun altında yer alan AAAAAESbwxmZjRyggLlfqA bilgisi eklenerek DeirEzzor-Suicide isimli bir grup sohbetinin bağlantısına ulaşıldı. 

<img src="https://github.com/gyrfaIcon/DKHOS/blob/master/2.png" alt="Telegram grup sohbeti" />

Bu bağlantıdan grup sohbetine dahil olundu. Grup sohbetinde geçmişte gönderilmiş Arapça bir kaç mesaj mevcuttu. Bu mesajların arasında koordinat bilgisi ve hicri takvime göre bir tarih yer alıyordu. Koordinat bilgisi alınıp ipucu doğrultusunda dünyadaki iç savaşlar hakkında anlık haber sunan Liveuamap adlı internet sitesine girildi. 

Bu siteye girildiğinde sitenin sağ tarafında "TIME" başlıklı bir bölme yer alıyordu ve bu bölme grup konuşmasındaki mesajlar arasında tarih bilgisininde yer alması sebebiyle direk göze çarpmıştı. 

<img src="https://github.com/gyrfaIcon/DKHOS/blob/master/3.png" alt="Liveuamap time bölmesi" />

Mesajda yer alan hicri takvime göre olan tarih bilgisi miladi takvime dönüştürüldü. Dönüştürme işlemi tamamlandıktan sonra 5 Şubat 2018 tarihi elde edildi. 

İlgili siteye tekrar dönülüp TIME bölmesindenden February (Şubat) ayının 5. günü seçildi ve o güne ait gönderiler incelendi.

İncelemeler sonucunda içerisinde DeirEzzor ifadesin bulunan ve 34°31′N 40°55′E koordinatını içeren bir gönderiye rastlandı. 

<img src="https://github.com/gyrfaIcon/DKHOS/blob/master/4.png" alt="Liveumap gönderi detaylar" />

Gönderiyle ilgili detayların görüntülenebilmesi için gönderiye tıklandı ve yorumlar arasında Arapça dilinde "استشهد أخي" şeklinde bir yorumla karşılaşıldı.

Yorumda yer alan metin Türkçeye çevrildi. Çeviri sonrasında bu yorumun grup sohbetindeki Arapça konuşmalarla benzer nitelikte olması doğru iz üzerinde olabileceğimizi düşündürdü. 

Son olarak yorumu yapan kullanıcının profili ziyaret edildi ve bayrağa ulaşıldı. 

DKHOS{b4rbuny4} 

<img src="https://github.com/gyrfaIcon/DKHOS/blob/master/5.png" alt="Bayrak" />
